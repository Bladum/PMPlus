# Świat Kinetyczny

## Cel gry
Celem gry jest zniszczenie planety. Nie jest to jasno powiedziane na początku, tylko że jest proroctwo do wypełnienia. Dopiero na końcu okazuje się, że działania były sterowane dokładnie w przeciwnym kierunku (co też okazuje się potem nieprawdą).

Rozwalenie planety następuje przez wykopanie do jądra planety odwiertu i wlanie tam odpowiedniej ilości wody. Aby to uzyskać, należy pozyskać składniki od KAŻDEJ FRAKCJI w określonej kolejności:

1. Od **stwórców** dostać misję do wykonania (proroctwo do wypełnienia)
2. Od **fanatyków** informacje o przepowiedni, w której mowa, że potop zniszczył planetę (tutaj już detale, jednak nie ma mowy, że potop jest pod ziemią, co specjalnie ma zmylić gracza)
3. Od **frakcji państwowej** informacje o ukrytej frakcji geologów, która żyje pod ziemią, ponieważ także nad nimi mają "kontrolę"
4. Od **geologów** informacje gdzie jest na mapie optymalne miejsce do odwiertu oraz informacje o tunelach podziemnych (które skracają podróż pod ziemią)
5. Od **konserwatystów ziemi** pozwolenie, ponieważ oni są właścicielami gruntów, na których będzie odwiert (optymalne miejsce)
6. Od **ekologów** odpowiednią ilość wody potrzebną do wlania
7. Od **frakcji technologicznej** technologie potrzebne do odwiertu
8. Od **frakcji niewolniczej** siłę roboczą aby wykonać odwiert (niewolnicy)
9. Od **frakcji kościelnej** stworzenie zasłony dymnej w innym miejscu (wydarzenie medialne), aby ukryć fakt tak dużej akcji
10. Od **frakcji państwowej** informacje o ukrytej frakcji balonowych, która żyje wysoko nad ziemią, ponieważ także nad nimi mają "kontrolę"
11. Od **frakcji balonowej** pomoc w obserwacji okolicy odwiertu na wypadek nieproszonych gości (jeśli tego nie będzie, pojawią się dodatkowe walki)
12. Od **frakcji kupieckiej/nomadów** pomoc w transporcie wody na miejsce za pomocą krążownika przez nieznane do tej pory szlaki
13. Od **magów** pomoc w psionicznym utrzymaniu piasku w odwiercie nawet na dużej głębokości (gdzie standardowa technologia nie działa)
14. Od **terminów** replikacja istniejących maszyn i kontynuacja prac nawet na większych głębokościach (działają dla gracza jak wzmacniacz mocy, ponieważ replikują się do tego, co spotkają)
15. Od **naukowców** informacje na bazie analizy terminów, że istnieją polimery i jakie są właściwości piasku
16. Od **frakcji polimerów** wyjaśnienie, dlaczego zalanie wodą jądra spowoduje zniszczenie planety, a nie jej uratowanie
17. Od **jądra/stwórcy** wyjaśnienie całego zamieszania i pytanie do gracza, co chce zrobić

Po rozbiciu planety powstają setki małych asteroid lewitujących nad jądrem. Dzięki właściwościom piasku automatycznie tworzą się małe kulki - mini planetki.

## Fauna i Flora

Na planecie nie ma naturalnej roślinności. Na początku był tylko piasek. Wszystko, co powstało, zostało stworzone przez frakcje na określone potrzeby:

- **Frakcja ekologiczna** sprowadza na planetę nielegalnie wodę, aby uprawiać rośliny znane ludziom
- **Frakcja magów** tworzy sztucznie zwierzęta z piasku
- **Frakcja technologów** tworzy sztucznie mechanizmy z piasku
- **Frakcja geologów** traktowana jest jako zwierzęta, ponieważ nikt nie wie, że żyją oni pod ziemią z wyboru
- **Frakcja balonowych** traktowana jest neutralnie, bo nikt nie wie, że to są żyjące stworzenia
- **Frakcja polimerów** - nikt nie wie o ich istnieniu, bo są tak małe, że ich nie widać. Dopiero w trakcie gry odkrywana jest prawda na temat właściwości piasku, skąd one pochodzą i jaki związek mają z tym polimery
- **Terminy** - głęboko pod powierzchnią piasku mogą tworzyć się zagłębienia, które uzyskują samoświadomość. To coś w rodzaju automatycznie formującego się piasku, który przybiera postać wszystkiego, co napotka. Jeśli wyjdzie na powierzchnię, będzie naśladować każdą frakcję, jaką spotka. Na powierzchni jest jednak podatny na wiatr i erozję. Pod ziemią może co najwyżej spotkać górników.

## Frakcje

Frakcja to może być rasa albo grupa istot, które mają podobne metody działania i cele. Mogą mieć też podobną anatomię. Nie ma historii skąd się wzięły na planecie, bo to temat na 20 książek. Nazwy frakcji są RANDOMOWE.

### Frakcja państwowa
Generalnie jest na straży porządku na planecie. Jest od tworzenia prawa i jego egzekwowania. W skład wchodzi zarówno rząd, prawo jak i policja. Generalnie jest skorumpowana przez wpływy innych frakcji i to, co robi, tworzy większy chaos niż porządek.

### Frakcja konserwatystów
Są przeciw paleniu piasku na energię i innemu niecywilnemu zastosowaniu, bo to po prostu zmniejsza masę planety (więc ich ziemi). Są przeciwni stosowaniu wody na planecie, ponieważ ona jest głównym wrogiem piasku. Chcą zachować status quo na planecie, bo sami czerpią największe z tego korzyści. Odpowiednik magnaterii w Rzeczypospolitej, którzy są właścicielami gruntów (więc i piasku).

### Frakcja magów
Używają psioniki/magii i innych umiejętności do niemechanicznego/bezdotykowego edytowania piasku, a więc i całego świata - odpowiednik rycerzy Jedi. Frakcja może mieć kilka podfrakcji zarówno dobrych, jak i złych.

### Frakcja kościelna/mnichów
Odrzucają technologie przetwarzania piasku, jednak nie z obawy o planetę, ale uważając, że mechanizmy są nieczyste (zgodnie z legendami Stwórcy). Są zwolennikami wykorzystania siły mięśni do napędzania maszyn i są głównym klientem niewolnictwa na planecie (kościelna obłuda). Ich wierzenia napędzane są tymi samymi informacjami co frakcje zagłady, tylko że zostały inaczej zinterpretowane.

### Frakcja niewolnicza
To grupa przestępcza, która zajmuje się nielegalną działalnością w lokacjach. Generalnie chodzi o 3 obszary:
- Handel niewolnikami jako siłą roboczą
- Kradzież technologii związanych z obróbką piasku
- Przemyt wody i roślin, które są zakazane

### Frakcja kupców/nomadów
To grupa, która podróżuje wielkimi statkami pomiędzy lokacjami i zajmuje się handlem. Ich wielkie krążowniki są głównymi twórcami szlaków na planecie. Po prostu statek jest na tyle duży, że zostawia stały ślad na piasku, którymi podążają inni.

### Frakcja ekologiczna
Chce zamienić planetę w GAIĘ, czyli zgodne z ludzkim pojęciem miejsce idealne, pełne lasów i oceanów. Chcą sprowadzić na planetę wodę i posadzić wszędzie roślinność, aby ten cel zrealizować. Nie wierzą w przepowiednie o zagładzie planety z powodu dużej ilości wody.

### Frakcja technologiczna
Wymyśla różne mechanizmy służące do przetwarzania piasku np. na budowle, energię i żywność. Chce za pomocą technologii nieść pomoc innym frakcjom (podobnie jak Brotherhood of Steel).

### Frakcja zagłady/fanatyków
Wierzą, że planeta rozpadnie się na tysiące latających małych części, co związane jest z przepowiednią potopu na planecie. Woda niszczy właściwości piasku, a jej duża ilość spowoduje całkowite rozpadnięcie się planety. Nikt im nie wierzy, a pod koniec historii planeta naprawdę się rozpada.

### Frakcja górnicza/geologów
To ukryta frakcja, która żyje pod ziemią! Generalnie nikt o nich nic nie wie. Wybrali życie pod ziemią, ponieważ tutaj nikt im nie przeszkadza, nawet frakcja państwowa, a pod ziemią bardzo dobrze formuje się piasek (nie ma wiatru). Jako jedyna frakcja wiedzą o jądrze planety. Z powodu braku wiatru są długowieczni, bo nie ma pod ziemią erozji. Jako jedyni wiedzą, jak kopać tunele pod ziemią służące do transportu. To bardzo szybka metoda transportu, jednak pożera ogromne ilości energii z piasku. To powoduje, że frakcja zostawia ogromne dziury pod ziemią, co może wpływać na poziom piasku na powierzchni (szczególnie pod wpływem wody).

### Frakcja naukowców
Próbują zbadać właściwości piasku, m.in. wiatr i erozję, związek wody i piasku, etc. Od nich pochodzi większość metod przetwarzania piasku i członkowie tej frakcji to często mentaci innych frakcji (lub wręcz szpiegostwo przemysłowe).

### Frakcja lotników/balonowych
To ukryta frakcja, która żyje nad piaskiem w powietrzu na wybudowanych przez siebie wielkich piaskowych balonach. Nie mają stałych lokacji, a ich ruch powoduje na dole, na ziemi, wiatr. Balon wygląda z zewnątrz jak chmura kłębiasta, jednak nigdy nie pada z niej deszcz. Na ziemi nikt nie wie, że w tych chmurach w ogóle ktoś żyje oraz że te balony są źródłem wiatru, więc i erozji piaskowych struktur na powierzchni. Frakcja ta to gnuśne potworki, które wszystkim chcą robić na złość. Wyglądają strasznie, stąd nikt ich na ziemi nie chce, i dlatego się mszczą. Dlatego latają, tworząc wiatr i powoli erodują wszystko, co jest na dole na ziemi.

### Frakcja polimerów
To maleńka grupa istot, która żyje pomiędzy ziarenkami piasku. Tworzy około 1% masy całej planety, a nikt nie wie, że dzięki nim piasek ma właściwości kinetyczne. Te stworki trzymają ze sobą ziarna, dzięki czemu można formować piasek. Przetwarzanie piasku (np. palenie) albo zalanie go wodą powoduje śmierć tych istot i utratę właściwości piasku. Polimery produkowane są przez jądro planety. Polimer żyje około 1 roku.

### Frakcja jądrowych
Generalnie to jest frakcja z jedną istotą = jądrem planety. Jest na tyle głęboko, że jego gęstość jest ogromna i stanowi źródło grawitacji dla całej planety. Dlatego edycja jądra przez znane technologie czy magię nie jest możliwa, ponieważ jest to już przetworzony piasek (albo lepiej piasek w wersji pierwotnej).

### Frakcja terminów
Opisana w sekcji "Fauna i Flora".

### Frakcja stwórców
Nic o niej nie wiadomo poza tym, że wiele lat temu stworzyli planetę oraz zostawili 3 legendy:
- O tym, że piasku nie można przetwarzać, bo pomniejsza to planetę
- O tym, że woda jest zabójcza dla planety, bo piasek traci swoje właściwości
- O tym, że planeta rozpadnie się na kawałki przez potop (fanatycy)

Na bazie tych 3 legend, 3 różne frakcje kreują swoje akcje.

## Możliwe rozszerzenia koncepcji

Zależnie od potrzeb można poniższy tekst modyfikować np. o dieselpunk - piasek zamieniamy w piasek bitumiczny, z którego można robić wszystko, w tym ropę i polimery, z których wszystko jest zbudowane. Pojazdy są spalinowe i wszystkie mechanizmy też. Wojna nie trwa o zasoby, bo tych jest mnóstwo, tylko o metody przetwarzania tego zasobu.

Można przejść poziom wyżej na warstwę strategiczną, robiąc z takiej planety farmę piasku bitumicznego - czytaj, że tak naprawdę nie jest to cykl życia stwórcy, tylko jest to globalna farma takich planet, gdzie jeszcze ktoś wyżej niż my hoduje stwórców w taki sposób, aby można było na nich zarabiać, pozyskując piasek bitumiczny i konwertując go na ropę lub coś innego. To już spisek do spisku do spisku.

Innymi słowy, stwórca to kura, a planeta z piaskiem to jajko, a wszystko jest na wielkiej kurzej fermie, gdzie aktualne frakcje to tylko "bakterie", które pozwalają na przyspieszenie tego procesu. Gracz jest więc nikim, a wszystkim steruje jakaś bliżej nieokreślona piramida władców.

Możliwe rozszerzenia:
- **Wampiry** - poniżej może być dodatkowa frakcja, która będzie kluczowa w ukończeniu gry. W pewien sposób sam stwórca opisany we frakcji to jest forma likana tylko inaczej opisana. Gracz z frakcjami to nie świat wampira
- **Sword & sorcery** - może jakaś frakcja paladynów, którzy honorowo walczą wręcz, jakiś zakon krzyżacki, który oficjalnie broni honoru, wiary i cnoty księżniczek, a tak naprawdę rżnie inne frakcje

## Lokacje

Lokacje to odpowiednik ziemskich miast. Wszystko zbudowane z kinetycznego piasku, wygląda jak zamek z piasku na plaży. Różne elementy mogą mieć różne właściwości zależnie jak przetworzono piasek. Różne frakcje mogą mieć dostęp do różnych technologii, a co za tym idzie, ich lokacje mogą być różne.

Lokacja to średnio 1000 istot, jednak większe są po 10000, a niektóre frakcje nie mają w ogóle swoich.

Lokacje połączone są ze sobą szlakami, generalnie transport pomiędzy nimi odbywa się tylko szlakami z uwagi na kinetyczne właściwości piasku. Potrzebne są duże statki, aby generować nowe szlaki (patrz krążownik nomadów).

## Planeta

Planeta ma średnicę 3000 km (ziemski księżyc) czyli około 124 mld km³ piasku. Ok. 28 mln km² powierzchni.

Planeta jest pustynna, czyli sam piasek, ale jest on specjalny (patrz piasek kinetyczny). Nie jest to więc prosta kopia Dune, raczej coś pomiędzy Minecraftem a Dune. Nie ma wody, bo piasek ma właściwości jak woda. Tzn. można po nim pływać statkami (sand ship, tego nie było w grach) a także budować z niego całe miasta oraz wszystkie inne obiekty.

Nie ma innego lądu na planecie niż piasek, nie ma melanżu, nie ma gruntu ani skał, po prostu ten piasek kinetyczny jest wszędzie, ale w różnych postaciach (naturalna, przetworzona oraz zniszczona).

W środku planety na głębokości 1400 km jest jądro. Też składa się z piasku kinetycznego, z tą różnicą, że bardzo trudno się go formuje (jest mało elastyczny). Żadna znana technologia ani magia nie pozwala na jego edycję. Dzięki temu tworzy on środek grawitacyjny dla całej reszty piasku, który "spada" na niego. Tylko duża ilość wody może spowodować, że piasek w jądrze straci swoje właściwości i planeta rozpadnie się, ponieważ piasek nie będzie miał centralnego miejsca, gdzie może spadać.

Różnice wysokości na planecie to około 10 km, jednak jest to mocno zmienne z uwagi na wiatr. Najgłębszy odwiert to też około 10 km. Na głębszy nigdy nie było potrzeby, bo nic poza piaskiem w ziemi nie znaleziono (przynajmniej ci z góry tak myślą). Frakcja podziemna mieszka poniżej 20 km i tam jest całkowicie bezpieczna.

## Surowiec

Sand / piasek jest podstawowym surowcem. W sumie na planecie nie występuje nic innego. Piasek może być użyty jako żywność, jako budulec lub jako źródło energii.

Piasku jest na planecie bardzo dużo. Praktycznie występuje tylko on w postaci nieprzetworzonej. Tak naprawdę wojna może być nie o surowiec, tylko o maszyny/pomysły do jego obróbki, bo wszystko jest z tego piasku. Sam piasek to... cóż, można sobie z niego babkę zrobić i jest łatwo dostępny.

Kolor piasku jest bezbarwny, jednak w zależności od przetworzenia może mieć on dowolny kształt i strukturę. W kontakcie z wodą traci swoje właściwości kinetyczne oraz matowieje/szarzeje/czernieje.

Zużyty piasek jest niebezpieczny dla innych kinetycznych struktur (coś ala radioaktywność), ponieważ zawiera jakąś ilość wilgoci. Ma także bardzo silny zapach.

Najbliżej do świata naszego to żwirek silikonowy dla kotów. Jest on mlecznie bezbarwny, a zużyty pod wpływem wilgoci jest żółty.

Inna opcja jest taka, że piasek to coś ala piasek bitumiczny. Może być też, że to nie musi być piasek, tylko jakaś masa plastyczna, byleby zmieniała właściwości pod wpływem żywiołów.

## Transport

Na planecie istnieją szlaki, którymi poruszają się pociągi. Pociąg to forma statku, który składa się z wielu modułów połączonych ze sobą. Szlak to po prostu forma doliny, która co prawda zakręca na lewo i prawo, ale nie ma dużych wahań w pionie i poziomie.

Cały ruch na powierzchni planety odbywa się w postaci ślizgu pociągu/statku po uformowanym torze, ala bobslej. Taki tor powstaje w wyniku ruchu dużego, owalnego w przekroju statku.

Transport lądowy jest tani w utrzymaniu, jednak wymaga szlaków. Transport poza szlakiem wymaga specjalistycznego sprzętu oraz jest kosztowny.

Ruch lotniczy nie istnieje lub istnieje w ograniczonym obszarze. Jedyną frakcją, która lata (i o której nikt nie wie, że lata i że to w ogóle frakcja) to baloniarze.

Pod powierzchnią ziemi istnieją tunele, które są tworzone przez frakcję geologów/górników. Działają jak autostrady, jednak trzeba się poruszać ich pojazdami. Ruch odbywa się tylko pomiędzy ich podziemnymi lokacjami, jednak z prędkością 10x szybszą niż na powierzchni. Ruch w tunelach zużywa bardzo duże ilości energii z piasku, więc bardzo jego dużo konsumuje.

## Zakończenia gry

Tak naprawdę jądro planety to stwórca, który tworzy polimery wkoło siebie, aby stworzyły kinetyczną barierę wokół niego w postaci kinetycznego piasku, i to tworzy całą planetę. Martwy polimer zamienia się w piasek. Więc im więcej czasu minie, tym więcej polimerów powstanie/umrze i tym większa urośnie planeta.

Na planetę, na której jesteśmy, przyjechali nieproszeni goście i plany stwórcy musiały się zmienić. Stworzył więc on 3 legendy, aby w różny sposób sami mieszkańcy zwalczali się wzajemnie, co miało nie dopuścić do uszkodzenia warstwy ochronnej z piasku i niszczenia stwórcy.

Prawda jest taka, że cały proces to jest cykl życia stwórcy. Tworzy on piaskową planetę, na którą sprowadza frakcje, które w wyniku wzajemnych walk doprowadzają do masy krytycznej i rozbicia planety na wiele małych asteroid = wiele małych młodych twórców, i wtedy cykl zaczyna się od nowa. Czyli pączkowanie.

Każda frakcja ma swoją funkcję na planecie, albo bezpośrednio, albo pośrednio wspierając finał:
- **Ekolodzy** - sprowadzić wodę na planetę - bezpośredni skutek
- **Kupcy** - budują szlaki szybkiego transportu między innymi frakcjami - pośredni skutek

Mały stwórca zaczyna produkować polimery, które obumierając zmieniają się w piasek i budują planetę. Przy odpowiedniej dużej masie na planetę przybywają goście i stwórca kombinuje jak zabić siebie za pomocą gości i dać życie setkom nowych stwórców. Odkrycie tej prawdy jest celem gry.

## Woda i Wiatr

Woda w kontakcie z piaskiem niszczy jego właściwości. Staje się on zwykłym piaskiem bez żadnej wartości. Na planecie naturalnie nie występuje woda.

Dostarczenie na planetę dużej ilości wody spowoduje utratę właściwości przez całość piasku i rozpadnięcie się na małe kawałki (co dzieje się pod koniec gry).

Wiatr działa tylko na powierzchni i tak jak w rzeczywistości powoli eroduje struktury z piasku. Generalnie wszystko, co zostało uformowane na powierzchni, powoli się rozpada niczym pierwiastek promieniotwórczy.

Różne technologie pozwalają na uzyskanie różnego czasu połowicznego rozpadu, ale przeważnie jest to około roku. Tylko pod ziemią nie występuje wiatr, więc nie ma erozji - struktury są wieczne.

Eventy mogą występować w postaci burz piaskowych.

